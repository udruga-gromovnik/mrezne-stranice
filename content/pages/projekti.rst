Projekti
########

:date: 2018-05-27 16:00
:modified: 2018-05-27 16:00
:tags:
:category:
:slug: projekti
:lang: hr
:authors: Gromovnik
:summary:

Anno Domini
-----------

.. image:: {static}../static/images/anno-domini-dvorac.png
   :alt: Dvorac Anno Domini

U siječnju 2018. godine je Dominik Pešut, budući Predsjednik Udruge "Gromovnik", došao na ideju projekta koji posjeduje vrlo široke mogućnosti, ali zahtijeva i veliku količinu rada. Naime, radi se o internacionalnom projektu Anno Domini, informatičkom i povijesnom projektu usredotočenom na period između 10. i 12. stoljeća na prostoru Europe i Sredozemlja, koji se sastoji od online enciklopedije kraćih historiografskih radova i modifikacije za kompjutersku stratešku igru `Medieval II Total War <https://wiki.totalwar.com/w/Medieval_II_Total_War.html>`__: `Kingdoms <https://wiki.totalwar.com/w/Kingdoms_Expansion.html>`__. Cilj projekta je rekonstruirati i simulirati povijest odabranog perioda, predstaviti ju na zabavan i inovativan način mlađim generacijama, uvesti akademsku povijest u svijet popularne povijesti te promovirati rad mladih povjesničara, informatičara i ostalih sudionika projekta.

Period od 10. do 12. stoljeća odabran je iz jednog važnog razloga, a to je činjenica da većinom toga razdoblja Hrvatskom vladaju narodni vladari te želimo uvesti hrvatsku povijest kao relevantan čimbenik u jedan internacionalni projekt. Cilj je privući i povjesničare i mlade stručnjake iz drugih polja djelovanja iz inozemstva te sada već imamo mlade suradnike iz Italije, Mađarske, Bugarske i šire. Međutim, činjenica ostaje: većinu ljudi koja radi na ovome projektu čine mladi i perspektivni ljudi iz Hrvatske koji su se okupili oko novonastale Udruge "Gromovnik".

Većinom smo studenti, što nam vjerojatno daje i elana, prije svega studenti povijesti, zatim informatičari, studenti srodnih znanosti poput geografije, arheologije, kroatologije, prava itd., no tu je i par magistara, kao i za sada jedan doktor znanosti. Anno Domini je projekt koji nas je sve okupio i umrežio, a osnivanjem Udruge "Gromovnik" postižemo novu razinu ozbiljnosti i otvorenih mogućnosti. Mreža ljudi koja trenutno radi na projektu Anno Domini će u budućnosti imati podlogu za suradnju na drugim projektima koji će u svome cilju imati promovirati hrvatsku i europsku povijest, kulturu, znanost i obrazovanje. To je upravo cilj Udruge "Gromovnik".

Podržite naš internacionalni projekt Anno Domini posjetom na `Facebook stranicu <https://www.facebook.com/AnnoDominiProject/>`__ i klikom na "Sviđa mi se", a novosti o projektu na hrvatskom jeziku objavljivat ćemo na našoj `Facebook stranici Udruga "Gromovnik" <https://www.facebook.com/UdrugaGromovnik/>`__ i na ovim stranicama.
