O udruzi
########

:date: 2018-05-27 16:00
:modified: 2018-05-27 16:00
:tags:
:category:
:slug: o-nama
:authors: Gromovnik
:summary:

.. image:: {static}../static/images/gromovnik-banner.png
   :alt: Banner udruge "Gromovnik"

Počeci rada
-----------

Dana 27. svibnja 2018. održana je Osnivačka skupština Udruge "Gromovnik", hrvatske neprofitne udruge koja kao svoj cilj ima promovirati hrvatsku i europsku povijest, kulturu, znanost i obrazovanje.

Kao rezultat provedenih izbora za funkcije u Udruzi, pozicije su sljedeće:

- Predsjednik: Dominik Pešut
- Potpredsjednik: `dr. Vedran Miletić <https://vedran.miletic.net/>`__
- Tajnik: Ivan Škvorc
- Članovi Predsjedništva: Lucian Borić i Niko Mavrinac

Na Osnivačkoj skupštini donesena je odluka o upisivanju Udruge "Gromovnik" u `Registar udruga Republike Hrvatske <https://uprava.gov.hr/registar-udruga/826>`__ te su u skorome roku dostavljeni potrebni dokumenti `Sektoru za udruge Gradskog ureda za opću upravu Grada Zagreba <https://www.zagreb.hr/sektor-za-udruge-dukljaninova-3-iiikat/1226>`__.

Ideja Udruge "Gromovnik" se među našim članovima i osnivačima javila početkom 2018. godine i usko je vezana uz ideju i rad na projektu `Anno Domini <{filename}projekti.rst>`__, no postojanje Udruge nam otvara horizonte i za daljnje projekte.

Cilj rada
---------

Udruga je osnovana s ciljem promicanja hrvatske i europske povijesti, kulture, znanosti i obrazovanja. Sukladno navedenom cilju djeluje na području kulture i umjetnosti te obrazovanja, znanosti i istraživanja.

Djelatnosti
-----------

Djelatnosti Udruge su:

- istraživanje hrvatske i europske povijesti,
- izrada računalnih igara i rad na prilagodbi postojećih računalnih igara s ciljem točnijeg prikazivanja hrvatske i europske povijesti,
- izdavanje knjiga i edukativnih materijala,
- organiziranje edukativnih radionica za učenike i studente,
- organiziranje okruglih stolova i javnih predavanja,
- obilježavanje povijesnih obljetnica,
- uprizorenje i rekonstrukcija hrvatske i europske povijesti,
- suradnja sa srodnim udrugama u Hrvatskoj i Europi.
